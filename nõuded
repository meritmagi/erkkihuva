Veebilehe projekti eesmärgiks on luua koostööna (2-3 inimest) veebileht. Veebilehe teema ja täpne sisu on grupi liikmetele vabalt otsustamiseks. Kuna tegemist on tehniliselt lihtsama lehega, sobib see väga hästi mingi teema tutvustamiseks - rühmaliikmete lemmik arvutimäng või ansambel; kellegi huvitav harrastus või meelis-sport, lemmikloom või iidol. Kindlasti jälgida, et lehe sisuks olev tekst ja meedia kuulub teile või on lubatud kasutuse puhul korrektselt viidatud.

Nõuded projektile:

Kasutada versioonihaldustarkvara Git

Projekt on avalikult kättesaadav repositooriumis (Github, Bitbucket vmt)

Projekti panustavad kõik tiimiliikmed võrdselt

Valmis projekt on üleval kodu.ut.ee lehel

Projekti wiki sisaldab:

Mida veebileht tutvustab või mis on selle lehe eesmärk?

Kes on tiimiliikmed?

Milline on tiimisisene tööjaotus?

Ülesanded tuleks jagada tiimiliikmete vahel võrdselt

Millised raskused esinesid? Mida õppisite?

Nõuded veebilehe teostusele:

Kasutusel on HTML ja CSS

Kasutatud on javascripti, et leht oleks kas interaktiivne või dünaamiline

Lehel on vähemalt 2 vahelehte

Leht sisaldab pilte ja/või videosid

HTML ja CSS on errorite vabad

Kood on loogiliselt struktureeritud: js, css kood eraldi oma failides. Ideaalis vahelehtede kood samuti eraldi failides.

Intermediate hindamine (11. õppenädalal kontrollitakse, et: )

Iga tiimiliige on teinud commit’e

Wiki lehel on kirjas, millised raskused on seni esinenud

Eriliselt kauni või suure pühendumusega tehtud lehe autoritele arvestustööl 1 lisapunkt.

Tähtaeg: esitluse tegemise päev (kaheteistkümnes seminar)
